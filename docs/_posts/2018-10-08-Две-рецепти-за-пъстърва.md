# Две рецепти за пъстърва

Винаги се опитвам да намеря максимално добър източник на храна за вкъщи и често разчитам на локални ферми за хранителни продукти. Едно предизвикателство е, че не можеш да си купиш една рибка( както би направил в магазина) , а трябва да купиш един килограм :-) това са около 4 средно големи пъстърви. Ако ги направя всичките риби по един начин, опитът ми показва, че почти никога не се изяжда, защото никой не иска да яде всеки ден едно и също :) и предлагам един трик за разнообразно, лесно и вкусно приготвена пъстърва, без да изхвърляме никаква храна:)

Ако имате четен брой риби, лесно се разделят. Аз разделих общия брой на две. Първитя две рибки сготвих ето така:

<img src="https://realfood.zone/wp-content/uploads/2018/10/7EC65247-DF08-4677-8519-62708843F1F9.jpeg" alt="" width="4015" height="2313" class="alignnone size-full wp-image-465" />

Или това е “Пъстърва плакия”

Продуктите са:

<ul>
	<li>2 малки пъстърви(200_300гр.)</li>
	<li>1 консерва домати на кубчета</li>
	<li>1/2 лимон нарязан на шайби</li>
	<li>2 скилидки чесън</li>
	<li>1/4 глава лук, нарязан на шайби</li>
	<li>сол, черен пипер и зехтин на вкус</li>
</ul>

Подправяме хубаво рибките със сол и черен пипер като втриваме добре подправките в рибата. След това, около рибите и вътре в тях слагаме лука и лимона и поливаме с доматения сос. Ако има още лук и лимони ги разпределете в тавата, така че да са покрити от доматите. Накрая посолете още малко цялото количество в тавата, и поръсете със зехтин и черен пипер. Печете на 200 градуса 30-40 минути. Сервирайте с още лимони, зехтин и магданоз.

Пък втората половина рибки сготвих на следващия ден ето така:

<img src="https://realfood.zone/wp-content/uploads/2018/10/B4E9B215-1F3A-4044-84B2-AA800C3D565B.jpeg" alt="" width="3312" height="2524" class="alignnone size-full wp-image-458" />

Нарекох ястието “Пъстърва на скара с дресинг”

Продуктите:

<ul>
	<li>2 бр. Малки пъстърви</li>
	<li>1-2 скилидки чесън</li>
	<li>2 с.л. зехтин</li>
	<li>сокът на 1/2 лимон(или цял, ако е малко)</li>
	<li>магданоз, сол и черен пипер на вкус</li>
	<li>зехтин за скарата</li>
</ul>

Малко уточнение е, че използвам грил тиган, а не истинска скара, с уж незалепващо покритие, но всъщност си залепва доста :) затова омазнявам с малко зехтин и след това слагам рибката. Предварително се осолява рибата, поръсва се и с черен пипер. Докато се пече рибата( не й трябва много- по 5-6 минути на страна), приготвяме дресинга, като се хомогенизират сс енергично бъркане зехтинът и лимоновият сок. Чесънът го намачкваме с преса върху рибите и разпределяме равномерно. След това поръсваме със зехтина и лимоновия сок и накрая по желание поръсваме с магданоз. За гарнитура съм избрала ето тези <a href="https://realfood.zone/2018/10/08/%d0%9f%d0%b5%d1%87%d0%b5%d0%bd%d0%b8-%d0%bf%d1%8a%d1%80%d0%b6%d0%b5%d0%bd%d0%b8-%d0%ba%d0%b0%d1%80%d1%82%d0%be%d1%84%d0%b8/">картофи</a>


Добър апетит!