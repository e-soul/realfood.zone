# Никулденски шаран

Почти всяка година на Никулден пълня шаран. Като цяло зависи от заетостта ми. Тази година, тъй като съм по майчинство, имах време да напълня шаранчето, както го харесвам.

Като малка никога не съм обичала шаран. Странно, но когато започнах сама да си го приготвям, започна да ми харесва :) . И преди и сега, за мен шарана е бил тежка храна, а готвенето с плънка го прави още по-тежка храна. Затова съм привърженик на по-леките зеленчукови плънки с по-малко мазнина и повече лимончета. Бонусът към това е, че намаляваме леко калориите на вече калоричното блюдо :)

ето и продуктите за шаран 2кг (имам усещането, че ще го ядем мноого дълго :) ):

<ul>
	<li>1 почистен шаран</li>
	<li>2-3 глави лук</li>
	<li>2-3 големи моркова</li>
	<li>100гр. стафиди</li>
	<li>50гр. орехи</li>
	<li>1 с.л. олио от авокадо</li>
	<li>1/2 с.л. канела</li>
	<li>1 с.л. едра морска сол</li>
	<li>1 с.л. чубрица</li>
	<li>черен пипер на вкус</li>
	<li>100мл. бяло вино</li>
	<li>1-2 лимона</li>
</ul>


Нарязваме лукът и морковите на ситно и ги задушаваме в мазнината за 10 минути, заедно с подправките и половината сол - докато се смесят продуктите и се загреят подправките. Осоляваме хубаво шарана с останалата сол отвън и отвътре и изсипваме останалата плънка отстрани в тавата около шарана. Запечатваме шарана с парченца от дървен шиш, за да не излезе плънката. Нарязваме единия лимон на колелца и разпределяме в тавата. Към бялото вино доливаме още 100мл. вода и изсипваме съдържанието на дъното на тавата. Печем на 150 градуса в горната част на фурната за час и половина.

Добър апетит!