# Миди със сос от бяло вино, масло и чесън

Макар и много да обичам зимата, понякога ми липсва лятото :) Него често го свързвам с морето, морската храна и хубавото бяло вино.Това ястие съм го виждала на много места, гледала съм как се приготвя по различни кулинарни предавания, но никога не го бях правила сама. Ето че дойде и неговия ред.

Продукти за 2 проции миди:

<ul>
	<li>1 пакет замразени черни миди(продават се в Лидъл) около 300-400гр. миди</li>
	<li>1 ч.л. олио от авокадо</li>
	<li>4-5 скилидки чесън</li>
	<li>100мл. бяло вино</li>
	<li>15-20 гр. масло</li>
	<li>магданоз за поръсване</li>

</ul>

Тъй като по това време на годината няма пресни миди, реших да позлвам замразени такива. Сложих мидите за няколко минути във вряща вода. Отдело загрях чаена лъжица олио от авокадо и изсипах чесъна да се задуши за няколко минути. Добавих след това и мидите и ги залях с виното. Добавих още 100 мл. вода, намалих котлона и оставих да се редуцира соса. Накрая, преди да сервирам, добавих маслото и разбърках. Поръсих с магданоз и сервирах в дълбоки чинии. Колкото по~малко се редуцира соса, толкова по-лек ще бъде вкусът му. Аз го редуцирах доста и вкусът беше много наситен. Все пак е зима :) 

Добър апетит! :)