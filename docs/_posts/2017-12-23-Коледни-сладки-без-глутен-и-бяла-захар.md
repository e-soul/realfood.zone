# Коледни сладки без глутен и бяла захар

Предлагам ви рецепта за коледни сладки без бяла захар, само с истински порудкти. 


Продукти за 20 сладки:

<ul>
	<li>300 гр. белени бадеми или бадемово брашно</li>
	<li>6 с.л. кокосово брашно</li>
	<li>1 яйце</li>
	<li>50мл. кленов сироп/мед/сироп от агаве</li>
	<li>50гр. краве масло на стайна температура</li>
	<li>1 ч.л. ванилия</li>
	<li>1/4 ч.л. сода</li>
	<li>щипка сол</li>
</ul>


1. Смиламе бадемите в блендера, за да станат на брашно. 
2. В купа смесваме бадемовото брашно, кокосовото брашно, содата, ванилията и солта.
3. В отделна купа разбиваме яйцето, кленовия сироп и маслото с миксер, докато се получи гъст крем.
4. Внимателно изсипваме сухите съставки към мокрите и замесваме твърдо тесто.
5. Завиваме тестото в прозрачно фолио и го оставяме да се охлади в хладилника за около час. Може и от предната вечер.
6. Охладеното тесто поставяме между два листа хартия за печене и разточваме лист с дебелина не по-малко от 4-5 мм. 
7. Изрязваме сладките с формички и печем 10-12 минути в предварително загрята фурна на 170 градуса с вентилатор.


Да ви е сладко!:)