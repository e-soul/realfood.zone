# Мусака

![Вкусно!](/images/2017/12/F78A0A84-445A-4D44-9D90-20FB18CCC43C-1024x768.jpeg "Да Ви е сладко!")

Това е рецепта за мусака, така както аз я приготвям. Продуктите смятам, че са стандартни за една мусака и все пак може да има някои разлики. Много ще се радвам да споделите в коментарите вашите рецепти за мусака :)

Продукти за 4 парчета мусака като това на снимката:

<ul>
	<li>4 малки картофа</li>
	<li>1 малка глава лук</li>
	<li>1/2 морков</li>
	<li>1 ч.л. олио от авокадо</li>
	<li>300 гр. свинско месо (или готова кайма)</li>
	<li>1 кофичка кисело мляко</li>
	<li>3 яйца</li>
	<li>1 с.л. чубрица</li>
	<li>сол</li>
	<li>черен пипер</li>
	<li>червен пипер</li>
</ul>

Нарязвам картофите, моркова и лука на кубчета. Слагам ги в дълбок съд с мазнината и подправките и ги задушавам леко. Добавям малко вода и оставям да къкри няколко минути, след което изсипвам сместа в съда, в който ще се готви мусаката. В кухненски робот или блендер смилам свинското месо. Хубавото тук е, че сами решаваме колко мазно да е месото за мусаката. В готовите смеси за кайма често се добавя много мазно месо, или направо сланина, което много ясно личи от вида на каймата. 

Смляното месо слагам в същия съд, в който задушихме картофите с лука. Изчакваме каймата да си пусне водата, за да не стане мусаката прекалено водниста. Осоляваме месото и добавяме малко черен пипер. След като е готово, изсипваме върху картофите в съда са мусаката и печем на 180 градуса 40 минути. 

В купичка разбиваме хубаво яйцата и киселото мляко и поливаме мусаката. Печем отново до готовност. Сервираме с пресен магданоз и кисело мляко по желание :)


Добър апетит! :)

![Вкусно!](/images/2017/12/5F436D62-6BE5-4C1B-ABC3-173E22F7F9B9-1024x768.jpeg "Да Ви е сладко!")

![Вкусно!](/images/2017/12/995C6A6B-AFD6-4A71-9AF3-2E407FBEB0D1-1024x768.jpeg "Да Ви е сладко!")

![Вкусно!](/images/2017/12/C2641B6B-2A58-4FE2-AB91-88F8CFE6AF3F-768x1024.jpeg "Да Ви е сладко!")
