# Американски бургери с телешко месо

В щатите има сигурно хиляди варианти на бургери. Всички те си приличат по това, че са страшно вкусни и много често съдържат телешко месо. 

Ето моя скромен и леко побългарен вариант за 1 бургер:

<ul>
	<li>1 пълнозърнеста питка по избор(аз ползвах готов пълнозърнест земел)</li>
	<li>80-90гр. смляно телешко месо(моето е шол)</li>
	<li>20гр. краве кашкавал</li>
	<li>2-3 мини кисели краставички</li>
	<li>1 ч.л. горчица</li>
	<li>1 ч.л. кетчуп</li>
	<li>сол</li>
	<li>черен пипер</li>
	<li>Малко зелении( при мен рукола и бейби спанак) и червен лук</li>
</ul>

Най-напред овкусяваме месото. Използвайте каквото месо харесвате. Аз избрах шол, защото видимо нямаше мазнини по него. Традиционно бургерът се овкусява само със сол и черен пипер. Така направих и аз- овкусих и оставих за 15-20 минути да дръпнат подправките. След това пекох от всяка страна по 4 минути като, след като обърнах бургера, върху готовата страна сложих кашкавала и покрих тигана с капак, за да се разтопи кашкавала. Тук може да ползвате и чедър :) междувременно върху тостера сложих земелите да се затоплят и ги разрязах на две. Върху долната питка сложих малка шепа от руколата, после малко червен лук, нарязан на тънки полукръгове. След това сложих самия бургер и го намазах с горчицата и кетчупа. Те са “лепилото” за киселите краставички, с които завърших бургера :)

Гарнитурките са многообразни. Най-вкусно май ще е с печен сладък картоф, но в случая ги хапнахме и без гарнитура. Съвсем достатъчно за един вкусен обяд.


Добър апетит! :)