# Първоюнски мъфини

![Вкусно!](/images/2018/06/DA7FB225-4F2A-43B0-9D93-EE4F8BE8C928.jpeg "Да Ви е сладко!")

Днес, 1 юни, се разходихме до Imaginarium, където подаряваха магнитни поставки или формички за мъфини на малките дечица по повод празника. На нас се паднаха формичките за мъфини и цял ден ми се въртят в главата едни мъфини, които в крайна сметка събрах сили и опекох :) уж го мерих тестото да е за 4 мъфина, но леко попрепълних формичките ( ще видите на снимките). Спокойно с тези продукти могат да се направят 6 мъфина. 

Продукти:

<ul>
	<li>1/2 мерителна чаша бяло брашно</li>
	<li>1/2 мерителна чаша брашно от лимец</li>
	<li>1 яйце</li>
	<li>1 с.л. зехтин</li>
	<li>1/2 мерителна чаша пълномаслено кисело мляко</li>
	<li>2 с.л. кленов сироп(може и без него, защото от сушените плодове е сладко)</li>
	<li>70-100гр. сушени череши</li>
	<li>1 кафена лъжичка сода</li>
	<li>Кората на един малък лимон</li>
</ul>

Изсипваме брашното в голяма купа. Прибавяме яйцето, киселото мляко със содата(предварително смесени) и останалите продукти без черешите. Разбъркваме хубаво до получаване на еднородна смес и прибавяме и черешите. С помоща на супена лъжица изсипваме сместа във формички за мъфини, като потапяме лъжицата във вода преди да загребем от сместа, тъй като е прекалено лепкава. Печем на 180 градуса 20-25 минути или до покафеняване.


Да ви е сладко! :)
