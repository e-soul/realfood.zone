# Ванилови бисквити с три съставки

![Вкусно!](/images/2017/11/53B60762-4ACE-405D-A0E4-B698F726351A-1024x768.jpeg "Да Ви е сладко!")

<h2>Хранителна стойност: 1637 kcal (136 kcal за порция); 45 гр. протеини; 124 гр. въглехидрати; 114гр. мазнини</h2>
Какво по-хубаво от топли бисквити и кухня, ухаеща на ванилия и бадеми? В началото бях тръгнала да правя суров чийзкейк, но основата се получи толкова ванилова, че нямаше как да устоя и да я запека леко до получаването на уникални бисквити. Много важно в случая е да използвате истинска ванилия, а не белия й “брат” ванилина, който всички добре познаваме. В случая нямам ванилова шушулка, а използвам стрита на прах изсушена шушулка ванилия. Цветът й е кафяв, какъвто е на шушулката. Ванилина е бял на цвят и ароматът му е доста по-синтетичен от този на истинската ванилия. Никога не бихте се върнали към белите прахчета ванилия, ако опитате истинската! :)

&nbsp;

ето и продуктите за 12 бисквитки с размер като тези на снимката:

&nbsp;
<ul>
 	<li>200 гр. бадеми(или бадемово брашно, ако нямате достатъчно мощен блендер)</li>
 	<li>15 бр. фурми без костилките (ползвам Ирански фурми)</li>
 	<li>1 с.л. кокосово масло</li>
 	<li>1/2 ч.л. стрита на прах ванилова шушулка</li>
</ul>
Ако работите с цели бадеми, първо ги смелете в блендер докато станат на брашно, точно преди да започне да се образува бадемово масло. Прибавете след това фурмите, кокосовото масло и ванилията и смесете съставките в блендера, докато фурмите залепнат хубаво за бадемовото брашно. Готовата смес разпределете на дъното на силиконови форми за мъфини, за да се получат бискивти. Печете 15 минути на 200 градуса без да загрявате фурната предварително. Страхотни бисквитки станаха!
А аз ще си хапна една с чаша топло мляко (може и ядково, но в случая не съм накиснала ядки и ще ползвам краве) :)

Да ви е сладко!

![Вкусно!](/images/2017/11/60262BCE-7E9D-41AE-80B3-A0E0262604E8-1024x768.jpeg "Да Ви е сладко!")
