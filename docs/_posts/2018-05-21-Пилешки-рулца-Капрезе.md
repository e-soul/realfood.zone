# Пилешки рулца “Капрезе”

Много вкусни пилешки рулца се получиха. Великата комбинация домати, босилек, моцарела и чесън я смесваме с крехко пилешко месо и се получава вкусна гозба :) Ето рецептата за две порции:

<ul>
	<li>1 бр. пилешки гърди</li>
	<li>125гр. моцарела</li>
	<li>Няколко листенца босилек</li>
	<li>2 с.л. зехтин</li>
	<li>Половин пресен домат</li>
</ul>

Пилешкото филе трябва да бъде нарязано на тънко. Аз го поначуках малко с точилката, тъй като се оказа, че намам чук за месо (ще се поправя :) ). Осолих го и вътре сложих суровата моцарела, нарязана на ивици. За да предпазим рулцата от разпадане( и да може да сложим повечко моцарела :) ), взимаме едно парче фолио и плътно навиваме парчнцата месо на руло във фолиото и ги затваряме като бонбонки в двата края. Изпичаме на силна фурна за 50 минути, махаме фолиото и по желание може да се опече още малко, без фолио (за загар). 

В отделна купичка правим песто от листенцата пресен босилек, доматите нарязани на кубчета и зехтина. По желание може да добавим и малко сол и черен пипер. След като месото е готово, го заливаме с босилековото песто и сервираме. 

Добър апетит :)