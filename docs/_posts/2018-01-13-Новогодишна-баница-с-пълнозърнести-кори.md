# Новогодишна баница с пълнозърнести кори

За Новогодишната трапеза по традиция приготвяме баничка. От скоро, ако имам време, си правя корите за баницата сама. Ето примерна рецепта:

За корите:

<ul>
	<li>250гр. пълнозърнесто брашно</li>
	<li>250гр. бяло брашно</li>
	<li>250-300мл. студена вода</li>
	<li>1 ч.л. ябълков оцет</li>
</ul>

Няколко вида плънки:

Яйца и сирене:
<ul>	
        <li>1 кофичка кисело мляко</li>
	<li>1 ч.л. сода за хляб</li>
	<li>2 яйца</li>
</ul>

Или само със сирене:

<ul>
	<li>200гр. сирене</li>
</ul>

Или ябълка и канела:

<ul>
	<li>1 ябълка</li>
	<li>2 ч.л. канела</li>
	<li>2 с.л. кокосова захар</li>
</ul>


При мен така се получи, че всички видове баници направих в една тава :) просто като свършат продуктите за единия вид плънка, минавам на следващата и така докато не свърша корите. Не се получи лошо, пък и се получиха по-малко съдове за миене накрая.

Корите приготвям като омесвам тестото хубаво. Получава се доста твърдо тесто, което е добре да престои поне няколко часа, преди да се оформят корите. След като направя хубава, хомогенна топка тесто, я разделям на 6 равни части. Поливам обилно със зехтин и покривам с кухненска кърпа и ги оставям на топло за 2-3 часа. При оформянето на корите първо разточвам, колкото мога с точилка, върху добре намазнена повърхност(аз си ползвах кухненската маса). След това с ръце започвам да дърпам разточената кора, докато стане максимално тънка. Колкото повече се намазнят всички повърхности, толкова по- тънка ще стане кората. Поръсвам със смес пожелание и оформям руло. Прехвърлям в тавата и когато я запълня с кори, обилно поръсвам със зехтин. Пека в предварително загрята фурна на 200 градуса с вентилатор около 30-40 минути, или докато покафенее.

Добър апетит!:)