# Сурова торта с шоколад и банани

![Вкусно!](/images/2018/05/7EB4FE53-0AEA-4067-A8F6-213F70C35C29-1024x984.jpeg "Да Ви е сладко!")

Доста вкусна тортичка се получи. Пък и лесна за правене :) Този път няма да поствам линк с оригиналната рецепта, защото сама си я измислих. На мен ми се получи, надявам се и на вас :)

Продуктите за една торта в ринг форма с диаметър 28см.

За блата:

<ul>
	<li>2 мерителни чаши овесени трици</li>
	<li>3 бр. банани</li>
	<li>2 с.л. кокосово масло</li>
	<li>1 ч.л. канела</li>
	<li>1/2 с.л. петмез от фурми</li>
</ul>

Смиламе всички продукти за поне 1 минута в блендера(зависи от мощността), да се получи еднородна смес и разстиламе във формата за торта, която предварително сме намазнили с малко кокосово масло. Слагаме формата в хладилника и приготвяме глазурата.

За глазурата използвах две дози(всички продукти х2) от рецепта за <a href="http://realfood.zone/2017/11/25/%d0%94%d0%be%d0%bc%d0%b0%d1%88%d0%b5%d0%bd-%d1%81%d1%83%d1%80%d0%be%d0%b2-%d1%88%d0%be%d0%ba%d0%be%d0%bb%d0%b0%d0%b4/" rel="noopener" target="_blank">домашен суров шоколад</a> в блога. Само добавих и 2 супени лъжици бейлис( може и без него, ако на веганите не им допада :)). 

След като е готов шоколадът, вадим блата от хладилника и изсипваме количеството шоколад върху него. Украсяваме и слагаме отново в хладилника за поне един час да стегне.

Съветвам ви да намажете пак хубаво стените на формата с кокосово масло, защото аз се наложи с нож да отделя тортата от формата.

Да ви е сладко :)

![Вкусно!](/images/2018/05/3F9AEC63-AA4C-4974-BC7F-15AC9344B4AC-1024x732.jpeg "Да Ви е сладко!")

![Вкусно!](/images/2018/05/69F9A931-4D3D-4B44-8FE3-B1DAFB70371A.jpeg "Да Ви е сладко!")
