# Постните картофи на баба

![Вкусно!](/images/2018/01/7E1FA746-1697-4857-BAF7-342491AC0643-1024x768.jpeg "Да Ви е сладко!")

От дестството ми е останал спомен за картофите на баба. В нейните ястия често присъстваше чубрица и даже имахме храст на двора, който тя сушеше и след това готвеше с него. Моята рецепта не е с домашни продукти, но вкусът е подобен. Помня, че баба печеше картофите на фурна, а аз ги приготвям на котлона за по-бързо. Ето продуктите за една порция.

<ul>
	<li>200-300гр. обелени картофи</li>
	<li>1 с.л. доматена паста</li>
	<li>1/2 малка глава лук</li>
	<li>1 с.л. чубрица</li>
	<li>1 ч.л. зехтин за готвене</li>
	<li>1 с.л. червен пипер</li>
	<li>40-50 гр. краве сирене</li>
</ul>

Нарязвам картофите на кубчета, лукът на ситно и задушавам в зехтина за кратко, заедно с подправките и сол на вкус. Добавям вода, колкото да покрие картофите и изчаквам сместа да заври. След като заври, намалям котлона и оставям да къкри до готовност. 10 минути преди да сваля от котлона, добавям доматената паста. Сервирам картофите, намачкани с натрошеното сирене. Уникално вкусни картофки, за който обича постни яхнии :) А аз си оставам с детския спомен за моята баба, която готви страшно вкусно.


Добър апетит! :)

![Вкусно!](/images/2018/01/9D5E3A1A-60A9-4BAA-9141-C6A10EE24576-1024x768.jpeg "Да Ви е сладко!")
