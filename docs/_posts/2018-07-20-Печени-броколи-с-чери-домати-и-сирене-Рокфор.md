# Печени броколи с чери домати и сирене Рокфор

![Вкусно!](/images/2018/10/FFA05ECB-ACB4-4D3E-B416-8C1C9FC20D1A.jpeg "Да Ви е сладко!")

Напоследък гледам да разширя кръгозора си при безмесните ястия и се натъквам на огромно разнообразие от комбинации, вкусове и цветове. Това ястие си е чист пример за това. С изброените продукти успяхме да се нахраним двама човека, затова и го смятам като две порции :) 

<ul>
	<li>1 глава броколи</li>
	<li>4-5 чери доматчета(ако изберете шарени, ще е още по-цветно ястието)</li>
	<li>100-120гр. синьо сирене Рокфор</li>
	<li>Чесън на прах</li>
	<li>сол</li>
	<li>черен пипер</li>
	<li>червен пипер</li>
	<li>1-2 с.л. зехтин</li>

</ul>

Почистваме броколито и нарязваме на розички с удобна големина за консумация. Разрязваме чери доматчетата на половинки и ги слагаме в съда за печене. Поръсваме отгоре със зехтина и подправките и разбъркваме хубаво всичко, така че да се покрият добре зеленчуците с подправките и зехтина. Изпичаме на 200 градуса на вентилатор за около 25 минути, след което изваждаме броколито от фурната и натрошаваме синьото сирене отгоре. Пъхаме в загрятата и изключена фурна за още 4-5 минути, за да се разтопи сиренето.

Добър апетит! Много е вкусно, гарантирам ви! :)
