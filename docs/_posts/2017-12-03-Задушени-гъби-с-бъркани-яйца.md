# Задушени гъби с бъркани яйца

![Вкусно!](/images/2017/12/552133EA-1567-4F17-B387-C0F786E70D0C-1024x768.jpeg "Да Ви е сладко!")

<h2>Хранителна информация: 703 kcal; 41гр. протеини 35гр. въглехидрати 41гр. мазнини</h2>
<h3>За порция: 351 kcal; 20,5 гр. протеини; 17,5гр. въглехидрати; 20,5гр. мазнини</h3>
&nbsp;

Много обичам леко задушени гъби със зеленчуци. С каквито и зеленчуци да комбинирате гъбките, смятам че няма как да сбъркате. Чудих се дали да не направя омлет, но тъй като не използваме тигани вкъщи, нямам подходящ съд, та забърках яйчицата отделно.

Ето продуктите за две порции:
<ul>
 	<li>250гр. гъби</li>
 	<li>1/2 малка глава лук</li>
 	<li>100гр. замразена царевица</li>
 	<li>4 бр. яйца</li>
 	<li>2 ч.л. гхи</li>
 	<li>1/2 малко авокадо</li>
</ul>
Слагам гъбките първо без мазнина или вода в тигана, докато се изпари водата им. Ако добавите вода към гъбите, накрая те ще станат блудкави. Просто изчакайте търпеливо и сами ще видите колко вода пускат, когато се затоплят на котлона. След като им поизври водата, добавям заревицата и лука, 1 ч.л. гхи и поръсвам със сол. Изчаквам да се задуши лука и малко преди да сваля от котлона добавям малко чесън на прах и изчаквам, докато ми замирише на леко сготвен чесън. Много е характерна миризмата, няма как да го сбъркате. Сипвам гъбките по чиниите, след това сипвам още чаена лъжица гхи в касеролата и чуквам яйцата. Нарязвам авокадото и поръсвам с червен пипер всичко и това е. Лесничко е - и много вкусно :)

Добър апетит!

![Вкусно!](/images/2017/12/ABBC5F0B-59A7-4D11-B40A-498A1328C06D-1024x768.jpeg "Да Ви е сладко!")

![Вкусно!](/images/2017/12/1A3A0168-A252-4998-8F10-3746FEA81495-1024x768.jpeg "Да Ви е сладко!")
