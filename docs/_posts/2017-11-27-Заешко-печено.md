# Заешко печено

![Вкусно!](/images/2017/11/BBE30C0B-4DFF-42D7-9AAE-18C01F5F5874-1024x768.jpeg "Да Ви е сладко!")

Прекрасното заешко на <a href="http://www.sunnyfarm.bg/produkti/заешко-месо" rel="noopener" target="_blank">Sunny Farm</a>! Много се чудих как да го приготвя. Тъй като по-голяма част от месото използвах за захранване на малкото бебенце, остана по-мазната част, а именно бутчетата. Първо мислех да ги опека на фурна с ориз, после с картофи, но в крайна сметка ги опекох без нищо и ги гарнирах със зелена салата след това. Еми, получи се нелошо :)

Ето рецептата за това прекрасно месо:

<ul>
	<li>2бр. заешко бутче</li>
	<li>2-3 с.л. <a href="https://www.spizing.com/products/mixins/#america" rel="noopener" target="_blank">Американски микс от Spizing</a></li>
	<li>1 с.л. гхи</li>
</ul>

Дресингът за салатата:

<ul>
	<li>1ч.л. горчица</li>
	<li>1с.л. зехтин</li>
	<li>сокът на половин портокал</li>
	<li>1 с.л. Ябълков оцет</li>
</ul>


Месото го бях разфасовала предварително и го бях сложила във фризера за по-продължително съхранение. Както научих от сайта на фермата, най-полезният начин за размразяване на месо е бавният. Размразяване в топла(или не дай си Боже гореща) вода не е добре. Затова, аз послушно, от предната вечер, извадих месото от фризера да се размрази бавно, в хладилника.
Така размразеното месо сварих предварително в подсолена вода. Подсолявам я с едра морска сол, на око. Сварявам на следния принцип: след като кипне водата оставям да поври максимум 10-15 минути и след това намалявам котлона и варя още час. Така получаваме добре осолено, почти готово месо. Вадя от водата и поръсвам с подправката Spizing. По принцип тя е за свински ребра, но се получава много добре всякакво месо с нея. Върху подправката, на най-високата част на полегналото бутче, слагам по половин супена лъжица(или една чаена) гхи. Така гхи-то ще има възможност да се разтече и да предпази месото от изсушаване. Наливам в тавата и половината от бульона, в който са врели бутчетата. Месото пека на предварително загрята фурна на 180 градуса за около час, час и половина. Поглеждайте го от време на време, ако изври бульона много бързо, може да намалите фурната малко. Така приготвено, заешкото се получи много креко, сочно и добре овкусено. За да е добре сготвено, месото трябва лесно да се отделя от кокала. Ако не се - следващия път го оставете повечко :)

За салатата използвах микс от салати, наречен Миста. Продават се готови, предварително измити и пакетирани. Лесничко е така :)

![Вкусно!](/images/2017/11/F50F9695-1360-4D49-9B25-375315BCB155-1024x768.jpeg "Да Ви е сладко!")
