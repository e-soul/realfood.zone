# Морковен кейк с ядкова глазура

<h2>Хранителна информация(без глазурата): 1273kcal; 40гр. протеини;189гр. въглехидрати; 49гр. мазнини;
Хранителна информация за глазурата: 1130kcal; 22 гр. протеини; 66гр. въглехидрати; 88гр. мазнини</h2>
От много време исках да сготвя морковен кейк. Винаги, обаче, ми се е струвал много труден да се направи. Как да го направим сочен, но не длетав? Колко мазнина да сложим, така че да не е прекалено мазен (идеята за мазни сладки моркови хич не ми се струва апетитна)? Как да нарежем морковите, така че да не “хрупаме” кейка, а да го дъвчем както всеки друг кейк? И така въпросите растат експоненциално :)

Ами, оказа се, че не е чак толкова сложно да се направи. Не казвам, че моят е перфектен. Определено содата му дойде повече. Даже бих искала да пробвам и вариант с бакпулвер, за да елиминирам тотално “содения” послевкус и да си имаме добре бухнал кейк.

&nbsp;

Ето и продуктите за едно малко кексче:

&nbsp;
<ul>
 	<li>2 бр. яйца</li>
 	<li>40 гр. кленов сироп</li>
 	<li>1-2 с.л. кокосово олио</li>
 	<li>40гр. неподсладено бадемово мляко(или краве, ако го консумирате)</li>
 	<li>1 ч.л. ябълков оцет</li>
 	<li>1 ч.л. ванилия</li>
 	<li>160гр. брашно от лимец</li>
 	<li>1 ч.л. сода за хляб</li>
 	<li>1 с.л. канела</li>
 	<li>150 гр. обелени моркови</li>
 	<li>40гр. стафиди</li>
</ul>
За ядковата глазура:
<ul>
 	<li>120гр. сурово кашу</li>
 	<li>80гр. кокосово мляко</li>
 	<li>1 с.л. косово масло</li>
 	<li>1 ч.л. ванилия</li>
 	<li>2-3 с.л. кленов сироп</li>
</ul>
За кейка смесих мокрите съставки в купа и бърках на ръка с телена бъркалка. По-добре е с миксер. Прибавих след това и сухите съставки и разбърках отново. Рендосах морковите на най-ситното ренде от тези ръчнте рендета. Искаме малки парченца моркови :). Аз пропуснах стафидите, защото нямах вкъщи, но с тях ще стане по-празничен кейка.

За глазурата смесих всички съставки в блендер и разбивах, докато не стане гладък крем. Моя се получи леко тъмен заради ванилията, но ви уверявам, че е страшно вкусен. Смятам да го използвам и за къпкейкове, ако заменя кокосовото мляко с кокосова сметана.

Пекох кейка в предварително загрята на 200 градуса фурна(с вентилатор) 10 минути, след което намалих фурната на 150 градуса и пекох още 40. Като бръкнах с дървен шиш за месо, излезе чист. Накрая залях кейка с глазурата и поръсих с натрошени орехи.

Да ви е сладко :)