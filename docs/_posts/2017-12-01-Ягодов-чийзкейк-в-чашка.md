# Ягодов чийзкейк в чашка

![Вкусно!](/images/2017/12/E73EE551-9996-439C-A28F-151B02DB78EC-1024x768.jpeg "Да Ви е сладко!")

<h2>Хранителна стойност: 2668kcal; 68гр. протеини; 201гр. въглехидрати; 256гр. мазнини;</h2>
<h3>За един чийзкейк: 444,7 kcal; 11,3гр. протеини; 33,5гр. въглехидрати; 42,7гр. мазнини</h3>
Страхотна <a href="https://mywholefoodlife.com/2015/07/14/vegan-strawberry-cheesecake-bites/" target="_blank" rel="noopener">рецепта</a> намерих за тези уникални и не много диетични чийзкейк мъфини, които леко адаптирах според това, което имах в кухнята. Глазурата е много ягодова, но има и лека цитрусова нотка от портокаловия сок.

Продукти за 6 чийзкейка с големина като тези на снимката:

За основата:
<ul>
 	<li>40гр. бадеми</li>
 	<li>200гр. орехи</li>
 	<li>10 бр. обезкостени фурми</li>
</ul>
За крема:
<ul>
 	<li>160гр сурово кашу</li>
 	<li>150-200гр. замразени ягоди</li>
 	<li>40гр. кленов сироп</li>
 	<li>20-30гр. кокосово масло</li>
 	<li>сокът на 1/2 портокал</li>
 	<li>1/2 ч.л. ванилова шушулка на прах</li>
</ul>
За основата сложих всички продукти в блендера и разбивах докато не залепнаха съставките. Разпределих във форми за мъфини, като за да отмеря горе долу еднакво количество, загребвах със супена лъжица и притиснах хубаво към дъното с ръка. След това смесих всички съставки и за крема. В оригиналната рецепта пише да се накисне кашуто за крема, но аз не съм накисвала нищо. Стана си достатъчно гладък, но ако искате можете да накиснете и кашуто. Сипах крема върху основата и оставих да се втвърди във фризера. Препоръчвам да извадите от фризера и да консумирате в рамките на 30 минути, след като сте ги извадили. След 15 минути, за да отпусне крема, но не повече от 30, за да не се разтопят.

Успех на всички с рецептата и ще се радвам да споделите как се е получило при вас :)

![Вкусно!](/images/2017/12/DACA7C41-2F9C-44FA-9BAB-88FDBCFCADDF-768x1024.jpeg "Да Ви е сладко!")

![Вкусно!](/images/2017/12/8B046966-86F4-49D5-B978-25DB6AD369BC-1024x768.jpeg "Да Ви е сладко!")
