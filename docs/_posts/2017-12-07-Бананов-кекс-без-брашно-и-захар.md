# Бананов кекс без брашно и захар

<h2>Хранителна информация: 1629 kcal; 50гр. протеини; 238гр. въглехидрати; 48гр. мазнини</h2>
&nbsp;

Много лесна рецепта за така популярния banana bread, което за мен си е кекс, но ако искате наречето го хляб :)

Ето продуктите за един кекс :
<ul>
 	<li>3 банана(около 350-400гр)</li>
 	<li>2 бр. яйца</li>
 	<li>200гр. овесени ядки</li>
 	<li>4 бр. фурми</li>
 	<li>1 ч.л. сода за хляб</li>
 	<li>1 с.л. кокосово масло</li>
</ul>
Леко модифицирах оригиналната рецепта, която използва кленов сироп. Аз сложих фурми. Все пак, ако бананите ви са прекалено зрели, може да намалите количеството фурми. На мен така ми беше добре на сладост :) Също добавих супена лъжица кокосово масло. Макар и малко, смятам че направи кекса по-сочен.  Иначе приготвянето е лесно - смесих продуктите в блендер и изсипах в силиконова форма за кекс. Пекох в предварително загрята на 180 градуса с вентилатор фурна за 40 минути. Ако украсите, както аз направих, лесно се режат 10 парчета :) така всяко парче излиза по 163 калории. Дължината на формата ми за печене е 21,5см, ширината е 10,5, а дълбочината е 7см.

Да ви е сладко! :)