# Суров шоколадов фъдж

![Вкусно!](/images/2017/12/20E8C8FB-2167-4780-B0DC-704177234075-1024x768.jpeg "Да Ви е сладко!")

<h4>Хранителна стойност:  1586 kcal <em>(198.25 kcal на порция)</em> ; Протеини: 53гр. ; Въглехидрати: 80гр. ; Мазнини 125гр.</h4>
За да ви харесва тази рецепта, трябва мноооого да обичате шоколад. Аз бих сервирала с плодове или ванилов сладолед, за да добавя малко свежа нотка, защото за моя вкус е малко прекалено толкова шоколад. Сигурна съм обаче, че има много любители на шоколада, които много ще се радват на този фъдж :)

Ето и продуктите. Направих 8 порции, големи колкото тези на снимката:
<ul>
 	<li>80 гр. бадемово масло или същото количество бадеми</li>
 	<li>80 гр. какао на прах</li>
 	<li>80 гр. кокосово масло</li>
 	<li>40 гр. Кленов сироп</li>
 	<li>1/2 ч.л. ванилия на прах</li>
 	<li>щипка сол</li>
</ul>
Ако стартирате с бадеми, първо сложете бадемите заедно с какаото в блендера до получаване на масло. В моя блендер масло не стана, но пък стана много фин прах. Предполагам, че защото количеството на продуктите е малко. Правила съм лешников тахан в същия блендер, но с повече ядки - към 500гр. лешници. След като се отказах да правя масло, към фино смлените бадеми добавих кокосовото масло, кленовия сироп, ванилията и солта. Смесих пак всичко с блендера и пресипах в съд като оставих да се охлажда на терасата близо час. Поръсих с какао преди да сервирам.

Да ви е сладко!

![Вкусно!](/images/2017/12/D9BA570B-AE6C-4B30-A1D3-5FD2DA551822-1024x768.jpeg "Да Ви е сладко!")

![Вкусно!](/images/2017/12/DD6894D3-B532-40F8-9EDD-BBC230F1DD6B-1024x768.jpeg "Да Ви е сладко!")
