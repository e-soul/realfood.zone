---
title: Дива сьомга с печени картофи
description: Полезна рибка лесно и вкусно на грил-тиган, заедно с aроматни картофи за не повече от 40 минути.
imagePaths:
    - /images/2019/09/4.jpg
    - /images/2019/09/3.jpg
    - /images/2019/09/2.jpg
    - /images/2019/09/1.jpg
---
{% include gallery.html images=page.imagePaths %}

<p>На пръв поглед звучи претенциозно хапване, а всъщност доста елементарно за приготвяне и едновременно с това много вкусно! (И не много скъпо!)</p>
<p>Дивата сьомга е замразена от Lidl. Два пакета сьомга - общо 500 грама. Осолих я и я запекох на грил-тигана. Изваждам я преди печенето поне за половин час от хладилника, за да не залепне за тигана. Слагам я в добре нагорещен тиган. Имайте предвид, че дивата сьомга е много по-малко мазна от тази, отглеждана в развъдници. Вкусът е съвсем различен, но е също много вкусна! Препоръчвам да я опитате поне веднъж.</p>
<p>За картофите:<br />Нарязваме картофите с желаната големина. Подправям само със сол и черен пипер и нарязавам и половин глава кромид лук на средно големи парченца. Добавям 1-2 с.л. зехтин и разбърквам с ръце, заедно с нарязания кук, така че подправките хубаво да се полепят по картофите. За да се изпекат равномерно, е хубаво да ги сложите на 1 ред в тавата, в която ще ги печете. Пека на 200 градуса, с вентилатор, 40 минути. Като видя, че остават 10-12 минути до края на изпичането на картофите (това става горе-долу, когато кухнята запонче да ухае прекрасно на карамелизиран лук), слагам грил-тигана да се загрее и така и двата компонента на ястието са готови едновременно.</p>
<p>Добър апетит!</p>
 