# Цариградски кюфтенца

![Вкусно!](/images/2017/12/720079F1-5AA0-4D9E-B80A-1BCF4F6EF02F-1024x768.jpeg "Да Ви е сладко!")

Спонтанно се зароди тази рецепта за кюфтенца по Цариградски. Първо мислех да направя картофена крем супа, но после минах до Лидъл и видях, че имат готови сурови кюфтенца по Цариградски. Купих една опаковка и ‘супата’ я пасирах малко по-гъста :) получи се добра комбинация.

Продукти за картофената ‘супа’:

<ul>
	<li>500гр. картофи</li>
	<li>2 моркова</li>
	<li>1/2 малка глава лук</li>
	<li>Един пръст селъри(измерен по дължина :) )</li>
	<li>5 гр. едра морска сол</li>
	<li>черен пипер на вкус</li>
	<li>30гр. масло</li>
</ul>

Продукти за кюфтенцата:

<ul>
	<li>1 опаковка готови Кюфтенца по Цариградски :)</li>
</ul>

Във вряща подсолена вода слагам нарязаните на едри парчета зеленчуци и намалявам котлона. Оставям зеленчуците така до пълното им омекване. Ако правим супа не отцеждаме водата, в която са врели, но за подложка на кюфтенцата е по-добре да е по-гъсто. Въпрос на вкус е, всъщност :) . Аз гледах да отцедя максимално количество вода и пак ми се получи по-рядко, от колкото исках. Та, изсипах сварените зеленчуци в блендер, добавих маслото и пюрирах до пълно хомогенизиране на сместа. 

В касерола запекох кюфтенцата за няколко минути от всяка страна (без допълнителна мазнина). Смятам, че може и на фурна да се запекат, но на котлона беше по-бързо. 

Ами това е. Сервирах картофите като основа и отгоре подредих кюфтенцата. Много ми се искаше да поръся с пресен магданоз, но нямах. Единственото зеленолистно вкъщи беше рукола. Ама и с нея стана добре :)

Добър апетит! :)

![Вкусно!](/images/2017/12/565B21BC-D433-488C-81DE-AC987C804AF7-1024x768.jpeg "Да Ви е сладко!")

![Вкусно!](/images/2017/12/646FAF29-71CF-4DBF-AF11-2AAB005C4AA6-768x1024.jpeg "Да Ви е сладко!")
