# Сандвич с пушена сьомга и масло

Обожавам пушена сьомга! И не, нямам предвид всяка една пушена сьомга, която продават на пазара. След множество неуспешни опити при опитването на пушена сьомга, бях решила че просто вкусът й е такъв - винаги ми е миришела на бензин(без да преувеличавам). Много неприятен аромат и вкус. После разбрах, че в някои слагат оцветители, та имайте едно наум, ако видите сьомга, която е подозрително розова. Тази, която използвам в рецептата е изключителна! Купих я от HIT - Младост, марката е Ja. Честно, не съм опитвала по-вкусна сьомга(това го казвам, предивд, че съм ходила в Швеция и в хотела на закуска - Шведска маса, бяха сервирали пушена сьомга. Бегло си спомням вкуса й, но не мисля, че ме впечатли особено). Та за сандвича са от особена важност продуктите - хубаво масълце и качествена сьомга. Хлябът в днешно време е по-лесен, защото вече всеки си прави вкусно хлебче вкъщи. Моят хляб е купен - пълнозърнест е. Мисля, че фирмата е Симид. Хубав е!

Ето и продуктите
<ul>
 	<li>100 гр. пушена сьомга</li>
 	<li>30 гр. Масло</li>
 	<li>120 гр. Пълнозърнест хляб</li>
 	<li>Копър за поръсване</li>
</ul>
И разбира се студена биричка. С бяло вино също е много вкусно. Днес ми се пиеше биричка :)
Ами това е - запичате леко филийките и докато са топли намазвате с масло са се разтопи леко. Слагате сьомгата върху маслото. Семпло и много вкусно.

Добър апетит!