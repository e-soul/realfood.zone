# Бобена салата за 15 минути

Да си го кажем право - не всеки има времето да свари боб в днешно време. А варенето на боб си е трудоемко. Но от друга страна, защо да се лишаваме от този продукт с множество ползи за здравето, само защо е трудно да го приготвяме? Тук ще ви предложа рецепта с готов сварен боб, който е много вкусен и открих наскоро и струва 2,99лв. за буркан. Аз лично си го купувам от Фантастико, но може и по другите вериги да го предлагат. При положение, че боба ни е сварен, рецептата се свежда то това да сварим яйцата и да нарежем малко лук. Лесничко, а? :)


Рецепта за две порции. Включва един буркан боб, чието отцедено количество е към 500гр.

<ul>
	<li>1 консерва <a href="https://www.ebag.bg/bob-oro-salaten-bial-720-g/8331" rel="noopener" target="_blank">боб ORO</a> </li>
	<li> 4бр. варени яйца</li>
	<li>10-20 гр. червен лук (пожелание)</li>
	<li>1 с.л. зехтин(пожелание)</li>
	<li>1 с.л. оцет</li>
	<li>сол на вкус</li>
</ul>

Аз пропускам зехтина, тъй като салатата става достатъчно мазна от яйцата. Солта си е лична преценка на всеки. И нея пропускам понякога. Чудесно можете да комбинирате салатата с препечена филийка с масло и шарена сол, лютеница, луканка, сирене и какво ви иска душата :)


Добър апетит! :)