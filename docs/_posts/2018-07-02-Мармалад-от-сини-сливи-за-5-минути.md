# Мармалад от сини сливи за 5 минути

![Вкусно!](/images/2018/07/77252290-05CB-41FB-9AB9-B49412A35B1B.jpeg "Да Ви е сладко!")

Тъй като детето много иска да хапва от сушените сини сливи, които почти винаги имаме вкъщи, реших да го улесня с хапването им:) Горкото все още няма зъби и му е трудно да ги яде цели. Доста вкусен мармалад се получи, пък и много лесен. Подходящ е за каквото е подходящ всеки друг мармалад :) палачинки, сандвичи, с кисело мляко и т.н. :)

Продуктите са ясни: шепа сушени сини сливи(купувам такива, които нямат добавена захар(уж:)) и гореща вода.

Заливаме сините сливи с водата, така че да ги покрие и оставяме 2-3 минути да омекнат леко(може и да пропуснете стъпката с омекването, ако блендерът ви е по-мощен). Изсипваме ги в чопър/блендер или кухненски робот, смиламе и хапваме :) Много вкусно и лесно.
